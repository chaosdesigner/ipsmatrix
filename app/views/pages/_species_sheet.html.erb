<div id="species-info" class="centered">

  <div id="ips_acuminatus_cz" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips acuminatus</i> (lýkožrout vrcholkový)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Ips geminatus</i>, <i>Ips iconographus</i>, <i>Ips porographus</i>, <i>Ips quadridentatus</i></p>
    <p>EPPO kód: <a href="https://gd.eppo.int/taxon/IPSXAC" target="_new">IPSXAC</a></p>
    <h5>Hostitelské spektrum</h5><p>Jedná se prakticky o oligofágní druh na borovicích (borovice černá a b. lesní), který napadá staré, churavějící, stresované nebo zlomené stromy, či jejich části. Jen výjimečně ho nalezneme na jiné dřevině (douglaska a smrk).</p>
    <h5>Popis</h5><p>Jedná se o cca 2,2–3,5 mm velkého zástupce, který je válcovitého tvaru, tmavě hnědé barvy. Imaga jsou intenzivně lesklá. Na silně prohloubené zádi mají dospělci celkem 3 zoubky, ten největší spodní.<br>Larvy jsou při vývoji soustředěny převážně pod kůrou. Larvy jsou rohlíčkovitého tvaru cca 2,0–3,0 mm velké, beznohé a světlé, příp. slonovinové barvy.</p>
    <h5>Možnost záměny</h5><p>Rozlišovacím znakem je především vazba na borovice – hlavní živná dřevina a také velikost druhu, který je nejmenší z předmětného rodu. Také je pro tento druh charakteristické, že na zadní části krovek a zadečku má pouze 3 zoubky, ostatní druhy mají články 4 nebo více.</p>
    <h5>Příznaky poškození/napadení</h5><p>Požerek je hvězdicovitý (tři až pět matečných chodeb na jednu snubní komůrku (výskyt i více matečných chodeb)), matečné chodby jsou orientovány všestranně od snubní komůrky, snubní komůrka i matečné chodby zasahují do kůry, lýka a běle. Snubní komůrka je dobře patrná na kůře, na lýku a běli.</p>
    <h5>Možnost záměny poškození/napadení</h5><p>Charakter poškození je obdobný u všech druhů rodu <i>Ips</i>. Tento druh lze nalézt na borovicích spíše tenkých dimenzí (především na vrcholových částech borovic). Zásadní odlišností tohoto druhu je to, že požerek je opravdu intenzivně zaříznutý do dřeva a navíc je vyplněn trusem a dřevní drtí, což jsou znaky, které se u jiných zástupců lýkožroutů na jehličnatých dřevinách nevyskytují.</p>
    <h5>Životní cyklus</h5><p>Rojení tohoto druhu v jarní generaci probíhá v květnu (někdy již v dubnu). Tento druh zakládá i sesterskou generaci a to po regeneračním žíru. Letní rojení probíhá v červenci.</p>
    <h5>Hospodářský význam</h5><p>Jedná se o druh s intenzivní škodlivostí, který má tendenci k přemnožování, pokud se vyskytne v lokalitách s intenzivním výskytem živných dřevin. Je to druh, který napadá slábnoucí a stresované stromy (např. zastíněním, přísuškem atp.) především tenkých dimenzí. Pokud dojde k silnému přemnožení, představuje tento druh mortalitní faktor i pro zdravé dřeviny.</p>
  </div>

  <div id="ips_acuminatus_en" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips acuminatus</i> (sharp-toothed bark beetle)</h4>
    <p><b>class:</b> insect (<i>Insecta</i>) <b>order:</b> beetles (<i>Coleoptera</i>) <b>family:</b> weevils (<i>Curculionidae</i>)</p>
    <p><b>Scientific synonyms:</b> <i>Ips geminatus</i>, <i>Ips iconographus</i>, <i>Ips porographus</i>, <i>Ips quadridentatus</i></p>
    <p>EPPO code: <a href="https://gd.eppo.int/taxon/IPSXAC" target="_new">IPSXAC</a></p>
    <h5>Host spectrum</h5><p>Practically an oligophagous species on pines (black and Scots pines), that attacks old, diseased, stressed or broken trees, or their parts. Only exceptionally it can be found on other trees (Douglas fir and spruce).</p>
    <h5>Description</h5><p>Length about 2.2-3.5 mm, cylindrical in shape, dark brown in color. The imagoes are intensely shiny. Adults have a total of 3 teeth on their deeply indented back, the largest being the lower one.<br>Larvae are concentrated mainly under the bark during development. Larvae are roll-shaped, approx. 2.0–3.0 mm in size, legless and bright, or ivory color.</p>
    <h5>The possibility of confusion</h5><p>A distinguishing feature is primarily the attachment to pine trees – the main nutrient tree – and also the size of the species, which is the smallest of the genus. It is also characteristic of this species that it has only 3 teeth on the back of the elytra and the bottom, while other species have 4 or more teeth.</p>
    <h5>Symptoms of damage/infestation</h5><p>The gallery pattern is star-shaped (three to five maternal passages per nuptial chamber (multiple maternal passageways also occur)), the maternal passageways are oriented in all directions from the nuptial chamber, the nuptial chamber and the maternal passageways extend into the bark, bast and sapwood. The nuptial chamber is clearly visible on the bark, bast and sapwood.</p>
    <h5>The possibility of damage/infestation confusion</h5><p>The nature of the damage is similar for all species of the <i>Ips</i> genus. This species can be found on pines of rather thin dimensions (mainly on the top parts of the pines). The fundamental difference of this species is that the gallery pattern is really intensively cut into the wood and, moreover, it is filled with droppings and mashed wood, which are features that are not found in other representatives of conifer bark-beetles.</p>
    <h5>Life cycle</h5><p>Swarming of this species in the spring generation takes place in May (sometimes already in April). This species also establishes a sister generation after regenerative grub. Summer swarming takes place in July.</p>
    <h5>Economic significance</h5><p>The species causes intense harm, tends to overpopulate if it occurs in locations with an intensive occurrence of nutritious woody plants. It attacks weakening and stressed trees (e.g. by shading, cutting, etc.), especially thin ones. In case of intense overpopulation, this species represents a mortality factor even for healthy trees.</p>
  </div>

  <div id="ips_amitinus_cz" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips amitinus</i> (lýkožrout menší)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Bostrichus duplicatus</i>, <i>B. amitinus</i>, <i>Ips duplicatus sensu</i>, <i>Ips</i> var. <i>helveticus</i>, <i>Ips</i> var. <i>montanus</i></p>
    <p>EPPO kód: <a href="https://gd.eppo.int/taxon/IPSXAM" target="_new">IPSXAM</a></p>
    <h5>Hostitelské spektrum</h5><p>Jedná se prakticky o oligofágní druh lýkožrouta na smrcích (s. pichlavý a s. ztepilý), který napadá staré, churavějící, stresované, nebo zlomené stromy, či jejich části. Jen výjimečně ho nalezneme na jiné dřevině (douglaska a borovice).</p>
    <h5>Popis</h5><p>Jedná se o cca 3,5–4,5 mm velkého zástupce, který je válcovitého tvaru, tmavě hnědé barvy. Imaga jsou intenzivně lesklá. Na silně prohloubené zádi mají dospělci celkem 4 zoubky, ten největší je 3. shora.<br>Larvy jsou při vývoji soustředěny pouze pod kůrou. Do dřeva přecházejí až na období kuklení a to jen pokud dochází k vývoji na tenkém materiálu. Jsou charakteristického rohlíčkovitého tvaru cca 2,0–4,0 mm velké, beznohé a světlé a slonovinové barvy.</p>
    <h5>Možnost záměny</h5><p>Rozlišovacím znakem je především vazba na smrky – hlavní živná dřevina. U druhu <i>I. amitinus</i> jsou mezirýží dospělců intenzivně tečkovaná. U druhu <i>I. typographus</i> je zmíněné mezirýží hladké a lesklé.</p>
    <h5>Příznaky poškození/napadení</h5><p>Požerek je hvězdicovitý (tři až pět (sedm) matečných chodeb na jednu snubní komůrku), matečné chodby jsou orientovány spíše podélně, snubní komůrka i matečné chodby nepatrně zasahují do lýka, příp. běle. Larvální chodby jsou převážně v kůře a lýku, do dřeva nezasahují.</p>
    <h5>Možnost záměny poškození/napadení</h5><p>Charakter poškození je obdobný u všech druhů rodu <i>Ips</i>. Tento druh lze nalézt na smrcích spíše středních dimenzí. Na silnějším materiálu, tedy cca 60 let a výše, bude spíše v horních partiích kmene a koruny. Druh <i>I. typographus</i> bude vždy dominovat na silnějším materiálu, v podkorunové části kmene (60 let+) s tím, že matečné chodby budou u l. smrkového v podélném směru rovné a u l. menšího různě zvlněné a znatelně kratší.</p>
    <h5>Životní cyklus</h5><p>Rojení tohoto druhu v jarní generaci probíhá v květnu až červnu. Zakládá i sesterskou generaci po regeneračním žíru. Letní rojení probíhá v červenci až srpnu, druhá generace ukončí zpravidla vývoj ještě téhož roku a imaga přezimují buď v místě žíru, nebo v kůře sousedních smrků. V teplých letech a příznivých podmínkách je možné založení pokolení č. 3, které přezimuje ve stadiu larev nebo kukel.</p>
    <h5>Hospodářský význam</h5><p>Jedná se o druh s intenzivní škodlivostí, který má tendenci k přemnožování, pokud se vyskytne v lokalitách s intenzivním výskytem živných dřevin. Je to druh, který napadá slábnoucí a stresované stromy (např. zastíněním, přísuškem atp.) především středních a tenčích dimenzí.</p>
  </div>

  <div id="ips_amitinus_en" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips amitinus</i> (lýkožrout menší)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Bostrichus duplicatus</i>, <i>B. amitinus</i>, <i>Ips duplicatus sensu</i>, <i>Ips</i> var. <i>helveticus</i>, <i>Ips</i> var. <i>montanus</i></p>
    <p>EPPO kód: <a href="https://gd.eppo.int/taxon/IPSXAM" target="_new">IPSXAM</a></p>
    <h5>Hostitelské spektrum</h5><p>Jedná se prakticky o oligofágní druh lýkožrouta na smrcích (s. pichlavý a s. ztepilý), který napadá staré, churavějící, stresované, nebo zlomené stromy, či jejich části. Jen výjimečně ho nalezneme na jiné dřevině (douglaska a borovice).</p>
    <h5>Popis</h5><p>Jedná se o cca 3,5–4,5 mm velkého zástupce, který je válcovitého tvaru, tmavě hnědé barvy. Imaga jsou intenzivně lesklá. Na silně prohloubené zádi mají dospělci celkem 4 zoubky, ten největší je 3. shora.<br>Larvy jsou při vývoji soustředěny pouze pod kůrou. Do dřeva přecházejí až na období kuklení a to jen pokud dochází k vývoji na tenkém materiálu. Jsou charakteristického rohlíčkovitého tvaru cca 2,0–4,0 mm velké, beznohé a světlé a slonovinové barvy.</p>
    <h5>Možnost záměny</h5><p>Rozlišovacím znakem je především vazba na smrky – hlavní živná dřevina. U druhu <i>I. amitinus</i> jsou mezirýží dospělců intenzivně tečkovaná. U druhu <i>I. typographus</i> je zmíněné mezirýží hladké a lesklé.</p>
    <h5>Příznaky poškození/napadení</h5><p>Požerek je hvězdicovitý (tři až pět (sedm) matečných chodeb na jednu snubní komůrku), matečné chodby jsou orientovány spíše podélně, snubní komůrka i matečné chodby nepatrně zasahují do lýka, příp. běle. Larvální chodby jsou převážně v kůře a lýku, do dřeva nezasahují.</p>
    <h5>Možnost záměny poškození/napadení</h5><p>Charakter poškození je obdobný u všech druhů rodu <i>Ips</i>. Tento druh lze nalézt na smrcích spíše středních dimenzí. Na silnějším materiálu, tedy cca 60 let a výše, bude spíše v horních partiích kmene a koruny. Druh <i>I. typographus</i> bude vždy dominovat na silnějším materiálu, v podkorunové části kmene (60 let+) s tím, že matečné chodby budou u l. smrkového v podélném směru rovné a u l. menšího různě zvlněné a znatelně kratší.</p>
    <h5>Životní cyklus</h5><p>Rojení tohoto druhu v jarní generaci probíhá v květnu až červnu. Zakládá i sesterskou generaci po regeneračním žíru. Letní rojení probíhá v červenci až srpnu, druhá generace ukončí zpravidla vývoj ještě téhož roku a imaga přezimují buď v místě žíru, nebo v kůře sousedních smrků. V teplých letech a příznivých podmínkách je možné založení pokolení č. 3, které přezimuje ve stadiu larev nebo kukel.</p>
    <h5>Hospodářský význam</h5><p>Jedná se o druh s intenzivní škodlivostí, který má tendenci k přemnožování, pokud se vyskytne v lokalitách s intenzivním výskytem živných dřevin. Je to druh, který napadá slábnoucí a stresované stromy (např. zastíněním, přísuškem atp.) především středních a tenčích dimenzí.</p>
  </div>

  <div id="ips_cembrae_cz" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips cembrae</i> (lýkožrout modřínový)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Ips shinanonensis</i>, <i>Ips subelongatus</i>, <i>Ips</i> var. <i>engadinensis</i></p>
    <p>EPPO kód: <a href="https://gd.eppo.int/taxon/IPSXCE" target="_new">IPSXCE</a></p>
    <h5>Hostitelské spektrum</h5><p>Prakticky se jedná o monofágní druh lýkožrouta na modřínu opadavém, jen zřídka napadá jiné jehličnany (např. silně stresované smrky, nebo po žíru bekyně mnišky atp.).</p>
    <h5>Popis</h5><p>Jedná se o cca 4,5–6,0 mm velkého zástupce, který je válcovitého tvaru, tmavě hnědé barvy. Imaga jsou intenzivně lesklá. Na silně prohloubené zádi mají dospělci celkem 4 zoubky, ten největší je 3. shora.<br>Larvy jsou při vývoji soustředěny pouze pod kůrou. Jsou charakteristického rohlíčkovitého tvaru, cca 2,0–4,0 mm velké, beznohé a světle slonovinové barvy.</p>
    <h5>Možnost záměny</h5><p>Rozlišovacím znakem je především vazba na modříny, kdy se jedná o hlavní živnou dřevinu. U druhu <i>I. aminitus</i> jsou mezirýží dospělců intenzivně tečkovaná. U druhu <i>I. typographus</i> je zmíněné mezirýží hladké a lesklé a u předmětného druhu (l. modřínový) je mezirýží jemně tečkované.</p>
    <h5>Příznaky poškození/napadení</h5><p>Požerek je hvězdicovitý (tři až pět matečných chodeb na jednu snubní komůrku), matečné chodby jsou orientovány spíše podélně, snubní komůrka i matečné chodby nezasahují do lýka, příp. běle. Larvální chodby jsou umístěny převážně v kůře a lýku, do dřeva také nezasahují.</p>
    <h5>Možnost záměny poškození/napadení</h5><p>Charakter poškození je obdobný u všech druhů rodu <i>Ips</i>. Tento druh lze nalézt na modřínech spíše středních dimenzí, nebo na silnějším materiálu. Hostitelská dřevina bude hlavním determinačním znakem tohoto konkrétního druhu. Ostatní druhy rodu <i>Ips</i> budou mít těžiště výskytu na jiných taxonech (borovice a smrk). Tento druh provádí zralostní žír na koncích větví a na letorostech modřínu.</p>
    <h5>Životní cyklus</h5><p>Rojení tohoto druhu v jarní generaci probíhá v dubnu až květnu. Zakládá i sesterskou generaci po regeneračním žíru. Letní rojení probíhá v červenci až srpnu. Druhá generace ukončí zpravidla vývoj ještě téhož roku a imaga přezimují buď v místě žíru, nebo v kůře sousedních smrků. V teplých letech a příznivých podmínkách je možné založení pokolení č. 3, které přezimuje ve stadiu larev nebo kukel.</p>
    <h5>Hospodářský význam</h5><p>Jedná se o druh s intenzivní škodlivostí, který má tendenci k přemnožování, pokud se vyskytne v lokalitách s intenzivním výskytem živných dřevin. Je to druh, který napadá slábnoucí a stresované stromy (např. zastíněním, přísuškem atp.) především silnější dimenzí.</p>
  </div>

  <div id="ips_cembrae_en" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips cembrae</i> (lýkožrout modřínový)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Ips shinanonensis</i>, <i>Ips subelongatus</i>, <i>Ips</i> var. <i>engadinensis</i></p>
    <p>EPPO kód: <a href="https://gd.eppo.int/taxon/IPSXCE" target="_new">IPSXCE</a></p>
    <h5>Hostitelské spektrum</h5><p>Prakticky se jedná o monofágní druh lýkožrouta na modřínu opadavém, jen zřídka napadá jiné jehličnany (např. silně stresované smrky, nebo po žíru bekyně mnišky atp.).</p>
    <h5>Popis</h5><p>Jedná se o cca 4,5–6,0 mm velkého zástupce, který je válcovitého tvaru, tmavě hnědé barvy. Imaga jsou intenzivně lesklá. Na silně prohloubené zádi mají dospělci celkem 4 zoubky, ten největší je 3. shora.<br>Larvy jsou při vývoji soustředěny pouze pod kůrou. Jsou charakteristického rohlíčkovitého tvaru, cca 2,0–4,0 mm velké, beznohé a světle slonovinové barvy.</p>
    <h5>Možnost záměny</h5><p>Rozlišovacím znakem je především vazba na modříny, kdy se jedná o hlavní živnou dřevinu. U druhu <i>I. aminitus</i> jsou mezirýží dospělců intenzivně tečkovaná. U druhu <i>I. typographus</i> je zmíněné mezirýží hladké a lesklé a u předmětného druhu (l. modřínový) je mezirýží jemně tečkované.</p>
    <h5>Příznaky poškození/napadení</h5><p>Požerek je hvězdicovitý (tři až pět matečných chodeb na jednu snubní komůrku), matečné chodby jsou orientovány spíše podélně, snubní komůrka i matečné chodby nezasahují do lýka, příp. běle. Larvální chodby jsou umístěny převážně v kůře a lýku, do dřeva také nezasahují.</p>
    <h5>Možnost záměny poškození/napadení</h5><p>Charakter poškození je obdobný u všech druhů rodu <i>Ips</i>. Tento druh lze nalézt na modřínech spíše středních dimenzí, nebo na silnějším materiálu. Hostitelská dřevina bude hlavním determinačním znakem tohoto konkrétního druhu. Ostatní druhy rodu <i>Ips</i> budou mít těžiště výskytu na jiných taxonech (borovice a smrk). Tento druh provádí zralostní žír na koncích větví a na letorostech modřínu.</p>
    <h5>Životní cyklus</h5><p>Rojení tohoto druhu v jarní generaci probíhá v dubnu až květnu. Zakládá i sesterskou generaci po regeneračním žíru. Letní rojení probíhá v červenci až srpnu. Druhá generace ukončí zpravidla vývoj ještě téhož roku a imaga přezimují buď v místě žíru, nebo v kůře sousedních smrků. V teplých letech a příznivých podmínkách je možné založení pokolení č. 3, které přezimuje ve stadiu larev nebo kukel.</p>
    <h5>Hospodářský význam</h5><p>Jedná se o druh s intenzivní škodlivostí, který má tendenci k přemnožování, pokud se vyskytne v lokalitách s intenzivním výskytem živných dřevin. Je to druh, který napadá slábnoucí a stresované stromy (např. zastíněním, přísuškem atp.) především silnější dimenzí.</p>
  </div>

  <div id="ips_duplicatus_cz" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips duplicatus</i> (lýkožrout severský)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Ips infucatus</i>, <i>Ips judeichi</i>, <i>Ips rectangulus</i></p>
    <p>EPPO kód: <a href="https://gd.eppo.int/taxon/IPSXDU" target="_new">IPSXDU</a></p>
    <h5>Hostitelské spektrum</h5><p>Jedná se prakticky o oligofágní druh lýkožrouta na smrcích (s. pichlavý a s. ztepilý), který napadá jemně oslabené, staré, churavějící, stresované nebo zlomené stromy, či jejich části. Jen výjimečně ho nalezneme na jiné dřevině (douglaska a borovice).</p>
    <h5>Popis</h5><p>Jedná se o cca 3,5–4,2 mm velkého zástupce, který je válcovitého tvaru, tmavě hnědé barvy. Imaga jsou intenzivně lesklá. Na silně prohloubené zádi mají dospělci celkem 4 zoubky, ten největší je 2. a 3. shora (tvoří tzv. dvojzub).<br>Larvy jsou při vývoji soustředěny převážně pod kůrou. Larvy jsou rohlíčkovitého tvaru cca 2,0–4,0 mm velké, beznohé a světle, či slonovinové barvy.</p>
    <h5>Možnost záměny</h5><p>Rozlišovacím znakem je především vazba na smrky, kdy se jedná o hlavní živnou dřevinu. U druhu <i>I. typographus</i> je mezirýží hladké a lesklé a u <i>I. duplicatus</i> je mezirýží intenzivně tečkované. Od dalších druhů rodu <i>Ips</i> se tento druh liší především výše popsaným dvojzubem na zadní čísti těla, resp. zadečku. Ostatní druhy lýkožroutů rodu <i>Ips</i> mají 3. článek směrem shora největší.</p>
    <h5>Příznaky poškození/napadení</h5><p>Požerek je hvězdicovitý (tři až pět matečných chodeb na jednu snubní komůrku), matečné chodby jsou orientovány spíše podélně, snubní komůrka i matečné chodby nepatrně zasahují do lýka, příp. běle. Larvální chodby jsou lokalizované v kůře a lýku, do dřeva nezasahují. Snubní komůrka je dobře patrná na kůře, nejen v běli, resp. v lýku.</p>
    <h5>Možnost záměny poškození/napadení</h5><p>Charakter poškození je obdobný tomu, který se vyskytuje u všech druhů rodu <i>Ips</i>. Tento druh lze nalézt na smrcích spíše středních dimenzí, nebo na silnějším materiálu, tedy na smrcích o stáří cca 40–60 let a výše. Obecně bude spíše v horních partiích kmene a koruny. Např. druh <i>I. typographus</i> bude vždy dominovat na silnějším materiálu (60 let+) s tím, že matečné chodby budou u l. smrkového v podélném směru rovné a l. menšího různě zvlněné a kratší. <i>Ips duplicatus</i> se požerkem podobá lýkožroutu smrkovému, ale s kratšími matečnými chodbami (7–10 cm) o světlosti 1,5–2 mm. Hlavním znakem tohoto druhu je to, že snubní komůrka je dobře patrná jak na kůře, tak v běli a lýku.</p>
    <h5>Životní cyklus</h5><p>Rojení tohoto druhu v jarní generaci probíhá v květnu až červnu. Zakládá i sesterskou generaci po regeneračním žíru. Letní rojení probíhá v červenci až srpnu, druhá generace ukončí zpravidla vývoj ještě téhož roku a imaga přezimují buď v místě žíru, nebo v kůře sousedních smrků. V teplých letech a příznivých podmínkách je možné založení pokolení č. 3, které přezimuje ve stadiu larev nebo kukel, nebo mladých brouků, kteří zimují v hrabance.</p>
    <h5>Hospodářský význam</h5><p>Jedná se o druh s intenzivní škodlivostí, který má tendenci k přemnožování, pokud se vyskytne v lokalitách s intenzivním výskytem živných dřevin. Je to druh, který napadá slábnoucí a stresované stromy (např. zastíněním, přísuškem atp.) především středních a tenčích dimenzí. Ve fázi velké populační hustoty napadají jedinci tohoto druhu také stromy zcela zdravé.</p>
  </div>

  <div id="ips_duplicatus_en" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips duplicatus</i> (lýkožrout severský)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Ips infucatus</i>, <i>Ips judeichi</i>, <i>Ips rectangulus</i></p>
    <p>EPPO kód: <a href="https://gd.eppo.int/taxon/IPSXDU" target="_new">IPSXDU</a></p>
    <h5>Hostitelské spektrum</h5><p>Jedná se prakticky o oligofágní druh lýkožrouta na smrcích (s. pichlavý a s. ztepilý), který napadá jemně oslabené, staré, churavějící, stresované nebo zlomené stromy, či jejich části. Jen výjimečně ho nalezneme na jiné dřevině (douglaska a borovice).</p>
    <h5>Popis</h5><p>Jedná se o cca 3,5–4,2 mm velkého zástupce, který je válcovitého tvaru, tmavě hnědé barvy. Imaga jsou intenzivně lesklá. Na silně prohloubené zádi mají dospělci celkem 4 zoubky, ten největší je 2. a 3. shora (tvoří tzv. dvojzub).<br>Larvy jsou při vývoji soustředěny převážně pod kůrou. Larvy jsou rohlíčkovitého tvaru cca 2,0–4,0 mm velké, beznohé a světle, či slonovinové barvy.</p>
    <h5>Možnost záměny</h5><p>Rozlišovacím znakem je především vazba na smrky, kdy se jedná o hlavní živnou dřevinu. U druhu <i>I. typographus</i> je mezirýží hladké a lesklé a u <i>I. duplicatus</i> je mezirýží intenzivně tečkované. Od dalších druhů rodu <i>Ips</i> se tento druh liší především výše popsaným dvojzubem na zadní čísti těla, resp. zadečku. Ostatní druhy lýkožroutů rodu <i>Ips</i> mají 3. článek směrem shora největší.</p>
    <h5>Příznaky poškození/napadení</h5><p>Požerek je hvězdicovitý (tři až pět matečných chodeb na jednu snubní komůrku), matečné chodby jsou orientovány spíše podélně, snubní komůrka i matečné chodby nepatrně zasahují do lýka, příp. běle. Larvální chodby jsou lokalizované v kůře a lýku, do dřeva nezasahují. Snubní komůrka je dobře patrná na kůře, nejen v běli, resp. v lýku.</p>
    <h5>Možnost záměny poškození/napadení</h5><p>Charakter poškození je obdobný tomu, který se vyskytuje u všech druhů rodu <i>Ips</i>. Tento druh lze nalézt na smrcích spíše středních dimenzí, nebo na silnějším materiálu, tedy na smrcích o stáří cca 40–60 let a výše. Obecně bude spíše v horních partiích kmene a koruny. Např. druh <i>I. typographus</i> bude vždy dominovat na silnějším materiálu (60 let+) s tím, že matečné chodby budou u l. smrkového v podélném směru rovné a l. menšího různě zvlněné a kratší. <i>Ips duplicatus</i> se požerkem podobá lýkožroutu smrkovému, ale s kratšími matečnými chodbami (7–10 cm) o světlosti 1,5–2 mm. Hlavním znakem tohoto druhu je to, že snubní komůrka je dobře patrná jak na kůře, tak v běli a lýku.</p>
    <h5>Životní cyklus</h5><p>Rojení tohoto druhu v jarní generaci probíhá v květnu až červnu. Zakládá i sesterskou generaci po regeneračním žíru. Letní rojení probíhá v červenci až srpnu, druhá generace ukončí zpravidla vývoj ještě téhož roku a imaga přezimují buď v místě žíru, nebo v kůře sousedních smrků. V teplých letech a příznivých podmínkách je možné založení pokolení č. 3, které přezimuje ve stadiu larev nebo kukel, nebo mladých brouků, kteří zimují v hrabance.</p>
    <h5>Hospodářský význam</h5><p>Jedná se o druh s intenzivní škodlivostí, který má tendenci k přemnožování, pokud se vyskytne v lokalitách s intenzivním výskytem živných dřevin. Je to druh, který napadá slábnoucí a stresované stromy (např. zastíněním, přísuškem atp.) především středních a tenčích dimenzí. Ve fázi velké populační hustoty napadají jedinci tohoto druhu také stromy zcela zdravé.</p>
  </div>

  <div id="ips_typographus_cz" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips typographus</i> (lýkožrout smrkový)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Bostrichus octodentatus</i>, <i>Ips japonicus</i>, <i>Ips octodentatu</i></p>
    <p>EPPO kód: <a href="https://gd.eppo.int/taxon/IPSXTY" target="_new">IPSXTY</a></p>
    <h5>Hostitelské spektrum</h5><p>Jedná se prakticky o oligofágní druh na smrcích (s. pichlavý a s. ztepilý), který napadá staré, churavějící, stresované nebo zlomené stromy, či jejich části. Jen výjimečně ho nalezneme na jiné dřevině (douglaska a borovice).</p>
    <h5>Popis</h5><p>Jedná se o cca 4,2–5,5 mm velkého zástupce, který je válcovitého tvaru a tmavě hnědé barvy. Imaga jsou intenzivně lesklá. Na silně prohloubené zádi mají dospělci celkem 4 zoubky, ten největší je 3. shora.<br>Larvy jsou při vývoji soustředěny převážně pod kůrou. Larvy jsou rohlíčkovitého tvaru cca 2,0–4,0 mm velké, beznohé a světle, či slonovinové barvy.</p>
    <h5>Možnost záměny</h5><p>Rozlišovacím znakem tohoto druhu je především jeho potravní vazba na smrky, smrky jsou tedy hlavní živnou dřevinou. U druhu <i>I. typographus</i> je mezirýží hladké a lesklé a např. u <i>I. duplicatus</i> je mezirýží intenzivně tečkované. Dále se <i>I. duplicatus</i> od <i>I. typographus</i> liší přítomností dvojzubu (2. a 3. zoubek) na zadní části těla, resp. zadečku. Dále jsou na tykadlech <i>I. typographus</i> zřetelně zprohýbané švy na tykadlové paličce, u druhu <i>I. cembrae</i> jsou tyto švy rovné a u <i>I. amitinus</i> je mezirýží zřetelné tečkované (<i>I. typographus</i> - mezirýží netečkované a lesklé).</p>
    <h5>Příznaky poškození/napadení</h5><p>Požerek je hvězdicovitý (tři až pět matečných chodeb na jednu snubní komůrku), matečné chodby jsou orientovány spíše podélně, snubní komůrka i matečné chodby zasahují do kůry a lýka, příp. běle. Larvální chodby jsou v kůře a lýku, do dřeva nezasahují. Snubní komůrka je dobře patrná na kůře a na lýku. Na běli patrná není.</p>
    <h5>Možnost záměny poškození/napadení</h5><p>Charakter poškození je obdobný u všech druhů rodu <i>Ips</i>. Tento druh lze nalézt na smrcích spíše středních dimenzí a silnějších dimenzí, tedy cca 60 let a výše. Druh <i>I. typographus</i> bude vždy dominovat na silnějším materiálu (60 let+), s tím, že matečné chodby budou u l. smrkového v podélném směru rovné a u l. menšího různě zvlněné a kratší. Hlavním znakem tohoto druhu je to, že snubní komůrka není patrná na lýku a běli po sloupnutí kůry. <i>Ips amitinus</i> má snubní komůrku v lýku, po jeho odloupnutí je tedy dobře patrná. Požerky jsou vždy 3–5 ramenné, vlnovitě zprohýbané, 2–3 mm široké. <i>I. amitinus</i> nalétá na stejné kmeny jako lýkožrout smrkový, ale do střední části koruny, nebo na tenčí kmeny, např. v silnějších tyčkovinách. Ani při zvýšené populační hustotě nenapadá <i>I. amitinus</i> bazální části kmenů, realizuje se na nejtlustších částech silnějších větví. Na kmeni se tedy povětšinou nepřekrývá s lýkožroutem smrkovým. <i>Ips cembrae</i> vytváří požerek ze 3–5 matečných chodeb (6–18 cm dlouhých) s výraznějším hvězdicovitým rozložením. Charakteristická pro tento konkrétní druh je vysoká hustota larvových chodeb a četné větrací otvory nad matečnými chodbami. Také se <i>I. cembrae</i> vyskytuje na silnějších kmenech a to pod korunou, není v koruně ani na větvích. Na smrku je navíc <i>I. cembrae</i> vzácnější. <i>Ips duplicatus</i> se požerkem podobá lýkožroutu smrkovému, ale tvoří je s kratšími matečnými chodbami (7–10 cm) o světlosti 1,5–2 mm.</p>
    <h5>Životní cyklus</h5><p>Rojení tohoto druhu v jarní generaci probíhá v květnu (dubnu) až červnu. Zakládá i sesterskou generaci po regeneračním žíru. Letní rojení probíhá v červenci až srpnu. V teplých letech a příznivých podmínkách je pravděpodobné založení 3. pokolení. V opravdu příznivých obdobích tento druh ještě do zimování stihne půl další generace a přezimuje ve stadiu larev nebo kukel.</p>
    <h5>Hospodářský význam</h5><p>Jedná se o druh s intenzivní škodlivostí, který má tendenci k přemnožování. Pokud se l. smrkový vyskytne v lokalitách s intenzivním výskytem živných dřevin, napadá slábnoucí a stresované stromy (např. zastíněním, přísuškem atp.), a to především středních a silnějších dimenzí. Ve stavu, kdy se přemnoží, napadá i stromy zcela zdravé, nebo jen mírně oslabené.</p>
  </div>

  <div id="ips_typographus_en" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips typographus</i> (lýkožrout smrkový)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Bostrichus octodentatus</i>, <i>Ips japonicus</i>, <i>Ips octodentatu</i></p>
    <p>EPPO kód: <a href="https://gd.eppo.int/taxon/IPSXTY" target="_new">IPSXTY</a></p>
    <h5>Hostitelské spektrum</h5><p>Jedná se prakticky o oligofágní druh na smrcích (s. pichlavý a s. ztepilý), který napadá staré, churavějící, stresované nebo zlomené stromy, či jejich části. Jen výjimečně ho nalezneme na jiné dřevině (douglaska a borovice).</p>
    <h5>Popis</h5><p>Jedná se o cca 4,2–5,5 mm velkého zástupce, který je válcovitého tvaru a tmavě hnědé barvy. Imaga jsou intenzivně lesklá. Na silně prohloubené zádi mají dospělci celkem 4 zoubky, ten největší je 3. shora.<br>Larvy jsou při vývoji soustředěny převážně pod kůrou. Larvy jsou rohlíčkovitého tvaru cca 2,0–4,0 mm velké, beznohé a světle, či slonovinové barvy.</p>
    <h5>Možnost záměny</h5><p>Rozlišovacím znakem tohoto druhu je především jeho potravní vazba na smrky, smrky jsou tedy hlavní živnou dřevinou. U druhu <i>I. typographus</i> je mezirýží hladké a lesklé a např. u <i>I. duplicatus</i> je mezirýží intenzivně tečkované. Dále se <i>I. duplicatus</i> od <i>I. typographus</i> liší přítomností dvojzubu (2. a 3. zoubek) na zadní části těla, resp. zadečku. Dále jsou na tykadlech <i>I. typographus</i> zřetelně zprohýbané švy na tykadlové paličce, u druhu <i>I. cembrae</i> jsou tyto švy rovné a u <i>I. amitinus</i> je mezirýží zřetelné tečkované (<i>I. typographus</i> - mezirýží netečkované a lesklé).</p>
    <h5>Příznaky poškození/napadení</h5><p>Požerek je hvězdicovitý (tři až pět matečných chodeb na jednu snubní komůrku), matečné chodby jsou orientovány spíše podélně, snubní komůrka i matečné chodby zasahují do kůry a lýka, příp. běle. Larvální chodby jsou v kůře a lýku, do dřeva nezasahují. Snubní komůrka je dobře patrná na kůře a na lýku. Na běli patrná není.</p>
    <h5>Možnost záměny poškození/napadení</h5><p>Charakter poškození je obdobný u všech druhů rodu <i>Ips</i>. Tento druh lze nalézt na smrcích spíše středních dimenzí a silnějších dimenzí, tedy cca 60 let a výše. Druh <i>I. typographus</i> bude vždy dominovat na silnějším materiálu (60 let+), s tím, že matečné chodby budou u l. smrkového v podélném směru rovné a u l. menšího různě zvlněné a kratší. Hlavním znakem tohoto druhu je to, že snubní komůrka není patrná na lýku a běli po sloupnutí kůry. <i>Ips amitinus</i> má snubní komůrku v lýku, po jeho odloupnutí je tedy dobře patrná. Požerky jsou vždy 3–5 ramenné, vlnovitě zprohýbané, 2–3 mm široké. <i>I. amitinus</i> nalétá na stejné kmeny jako lýkožrout smrkový, ale do střední části koruny, nebo na tenčí kmeny, např. v silnějších tyčkovinách. Ani při zvýšené populační hustotě nenapadá <i>I. amitinus</i> bazální části kmenů, realizuje se na nejtlustších částech silnějších větví. Na kmeni se tedy povětšinou nepřekrývá s lýkožroutem smrkovým. <i>Ips cembrae</i> vytváří požerek ze 3–5 matečných chodeb (6–18 cm dlouhých) s výraznějším hvězdicovitým rozložením. Charakteristická pro tento konkrétní druh je vysoká hustota larvových chodeb a četné větrací otvory nad matečnými chodbami. Také se <i>I. cembrae</i> vyskytuje na silnějších kmenech a to pod korunou, není v koruně ani na větvích. Na smrku je navíc <i>I. cembrae</i> vzácnější. <i>Ips duplicatus</i> se požerkem podobá lýkožroutu smrkovému, ale tvoří je s kratšími matečnými chodbami (7–10 cm) o světlosti 1,5–2 mm.</p>
    <h5>Životní cyklus</h5><p>Rojení tohoto druhu v jarní generaci probíhá v květnu (dubnu) až červnu. Zakládá i sesterskou generaci po regeneračním žíru. Letní rojení probíhá v červenci až srpnu. V teplých letech a příznivých podmínkách je pravděpodobné založení 3. pokolení. V opravdu příznivých obdobích tento druh ještě do zimování stihne půl další generace a přezimuje ve stadiu larev nebo kukel.</p>
    <h5>Hospodářský význam</h5><p>Jedná se o druh s intenzivní škodlivostí, který má tendenci k přemnožování. Pokud se l. smrkový vyskytne v lokalitách s intenzivním výskytem živných dřevin, napadá slábnoucí a stresované stromy (např. zastíněním, přísuškem atp.), a to především středních a silnějších dimenzí. Ve stavu, kdy se přemnoží, napadá i stromy zcela zdravé, nebo jen mírně oslabené.</p>
  </div>

  <div id="ips_sexdentatus_cz" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips sexdentatus</i> (lýkožrout borový)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Ips pinastri</i>, <i>Ips stenographus</i></p>
    <p>EPPO kód: <a href="https://gd.eppo.int/taxon/IPSXSE" target="_new">IPSXSE</a></p>
    <h5>Hostitelské spektrum</h5><p>Jedná se prakticky o oligofágní druh na borovicích (druh byl pozorován na následujících druzích borovice: b. černá a b. lesní), který napadá staré, churavějící, stresované nebo zlomené stromy, či jejich části. Jen výjimečně ho nalezneme na jiné dřevině (douglaska a smrk).</p>
    <h5>Popis</h5><p>Jedná se o cca 5,5–8 mm velkého zástupce, který je válcovitého tvaru, tmavě hnědé barvy. Imága jsou intenzivně lesklá. Na silně prohloubené zádi mají dospělci celkem 6 zoubků, z nichž jsou první čtyři (shora) největší.<br>Larvy jsou při vývoji soustředěny převážně pod kůrou a jsou rohlíčkovitého tvaru, cca 5–7 mm velké, beznohé a světlé, nebo slonovinové barvy.</p>
    <h5>Možnost záměny</h5><p>Rozlišovacím znakem tohoto druhu kůrovce je především jeho vazba na borovice - hlavní živná dřevina a také velikost druhu, který je největším zástupcem z předmětného rodu. Také je pro tento druh charakteristické, že na zadní části krovek a zadečku má 6 zoubků, ostatní druhy mají zoubky 4, příp. 3.</p>
    <h5>Příznaky poškození/napadení</h5><p>Požerek je hvězdicovitý (tři až pět matečných chodeb na jednu snubní komůrku (výskyt i více matečných chodeb)), matečné chodby jsou orientovány všestranně od snubní komůrky a dosahují délky až 70 cm a šířky 4 mm. Snubní komůrka i matečné chodby zasahují do kůry, lýka a běle. Snubní komůrka je dobře patrná na kůře, na lýku a běli.</p>
    <h5>Možnost záměny poškození/napadení</h5><p>Charakter poškození je obdobný jako u všech druhů rodu <i>Ips</i>. Tento druh lze nalézt na borovicích spíše silnějších dimenzí (bazální a kmenové části stromů). Zásadní odlišností tohoto druhu je to, že požerek je opravdu velký (délka a šířka matečných i larválních chodeb).</p>
    <h5>Životní cyklus</h5><p>Rojení tohoto druhu v jarní generaci probíhá v dubnu–květnu. Zakládá i sesterskou generaci po regeneračním žíru. Letní rojení probíhá v červenci až srpnu. Má tedy celkem dvě generace do roka.</p>
    <h5>Hospodářský význam</h5><p>Jedná se o druh s menší intenzitou škodlivosti. Je to druh, který napadá pouze slábnoucí a stresované stromy (např. zastíněním, přísuškem atp.) především největších dimenzí.</p>
  </div>

  <div id="ips_sexdentatus_en" class="species-info">
    <div class="close-panel">
      <a href="javascript:void(0)" class="closebtn" onclick="closeSpeciesInfo();">&times;</a>
    </div>
    <h4><i>Ips sexdentatus</i> (lýkožrout borový)</h4>
    <p><b>třída:</b> hmyz (<i>Insecta</i>) <b>řád:</b> brouci (<i>Coleoptera</i>) <b>čeleď:</b> nosatcovití (<i>Curculionidae</i>)</p>
    <p><b>Vědecká synonyma:</b> <i>Ips pinastri</i>, <i>Ips stenographus</i></p>
    <p>EPPO kód: <a href="https://gd.eppo.int/taxon/IPSXSE" target="_new">IPSXSE</a></p>
    <h5>Hostitelské spektrum</h5><p>Jedná se prakticky o oligofágní druh na borovicích (druh byl pozorován na následujících druzích borovice: b. černá a b. lesní), který napadá staré, churavějící, stresované nebo zlomené stromy, či jejich části. Jen výjimečně ho nalezneme na jiné dřevině (douglaska a smrk).</p>
    <h5>Popis</h5><p>Jedná se o cca 5,5–8 mm velkého zástupce, který je válcovitého tvaru, tmavě hnědé barvy. Imága jsou intenzivně lesklá. Na silně prohloubené zádi mají dospělci celkem 6 zoubků, z nichž jsou první čtyři (shora) největší.<br>Larvy jsou při vývoji soustředěny převážně pod kůrou a jsou rohlíčkovitého tvaru, cca 5–7 mm velké, beznohé a světlé, nebo slonovinové barvy.</p>
    <h5>Možnost záměny</h5><p>Rozlišovacím znakem tohoto druhu kůrovce je především jeho vazba na borovice - hlavní živná dřevina a také velikost druhu, který je největším zástupcem z předmětného rodu. Také je pro tento druh charakteristické, že na zadní části krovek a zadečku má 6 zoubků, ostatní druhy mají zoubky 4, příp. 3.</p>
    <h5>Příznaky poškození/napadení</h5><p>Požerek je hvězdicovitý (tři až pět matečných chodeb na jednu snubní komůrku (výskyt i více matečných chodeb)), matečné chodby jsou orientovány všestranně od snubní komůrky a dosahují délky až 70 cm a šířky 4 mm. Snubní komůrka i matečné chodby zasahují do kůry, lýka a běle. Snubní komůrka je dobře patrná na kůře, na lýku a běli.</p>
    <h5>Možnost záměny poškození/napadení</h5><p>Charakter poškození je obdobný jako u všech druhů rodu <i>Ips</i>. Tento druh lze nalézt na borovicích spíše silnějších dimenzí (bazální a kmenové části stromů). Zásadní odlišností tohoto druhu je to, že požerek je opravdu velký (délka a šířka matečných i larválních chodeb).</p>
    <h5>Životní cyklus</h5><p>Rojení tohoto druhu v jarní generaci probíhá v dubnu–květnu. Zakládá i sesterskou generaci po regeneračním žíru. Letní rojení probíhá v červenci až srpnu. Má tedy celkem dvě generace do roka.</p>
    <h5>Hospodářský význam</h5><p>Jedná se o druh s menší intenzitou škodlivosti. Je to druh, který napadá pouze slábnoucí a stresované stromy (např. zastíněním, přísuškem atp.) především největších dimenzí.</p>
  </div>

  <div class="footer">
    <p>Zdroj: <a href="https://eagri.cz/public/app/srs_pub/fytoportal/public/" target="_new">Rostlinolékařský portál</a>, text: P. Martinek, MENDELU</p>
  </div>
</div>
